<div class="TabbedPanelsContent TabbedPanelsTab">महासती श्री चैन कुशला माता का जीवन परिचय</div>

<div class="TabbedPanelsContent"><table width="740" border="0">
	<tbody><tr>
		<td width="344" valign="top"><img src="/assets/tem.jpg" width="342" height="251"></td>
		<td width="654">लखारा जाति में अब तक लगभग 30 सतिया हुई है | जिनमें से महासती श्री चैना- कुशला माता की हमारे समाज में अधिक मान्यता है | आज लखारा जाति में सर्वप्रथम हर कार्य में चैना- कुशला माता की पूजा करते है | उनकी पूजा के बिना हर कार्य अधूरा है |<p></p><br/>

			आज से लगभग 400 वर्ष पूर्व बूंदी राज्य  में सिलोर नामक एक शहर था , उसमे श्री पुष्करजी लखारा गौत्र हाटड़िया (गहलोत) रहते थे | उनकी धर्म पत्नी श्रीमति प्रेमी बाई थी , जो मोहनलाल जी सोल , ग्राम मांडलगढ़ की पुत्री थी | श्री पुष्करजी के यहाँ माह महीने में संवत 1638  को कुंवर रूपजी का जन्म हुआ | अपने पुत्र के जन्म पर श्री पुष्कर ने बहुत खुशिया मनायी | जब कुंवर रूपज्जी 6 वर्ष के थे, उन्हें विद्या अध्ययन के लिए गुरुकुल भेजा गया | कुंवर रूपजी पढने लिखने में होशियार थे | पढ़ लिखकर गुरु दक्षिणा भेंट कर लौट आए , और अपने गृह कार्य में लग गए|<p></p><br/>
		</td>
	</tr>
	<tr>
		<td colspan="2"> कुंवर रूपजी हमेशा नियम पूर्वक भगवान का भजन किया करते थे | कुंवर रूपजी की सगाई ग्राम भजनेरी में श्री सुरतराजजी लखारा, गौत्र नागौरिया की सुपुत्री कुशला बाई का जन्म मिति वैशाख सुदी 7 (सप्तमी) सोमवार , विक्रम संवत 1642 को ग्राम भजनेरी बूंदी राज्य में हुआ | इनकी माता का नाम गंगा बाई था | कुशला बाई के जन्म पर श्री सुरजराजजी के यहाँ बहुत खुशिया मनाई गई | कुशला बाई जब सयानी हुई तो उनका विवाह श्रीपुष्करराजजी लखारा के पुत्र कुंवर रूपजी के मान मिति माघ बदी, संवत 1656 में 14 वर्ष की आयु में धूम धाम के साथ सम्पन्न हुआ था |

			कुशला बाई को बचपन से ही ईश्वर से प्रेम था तथा मंदिरो में कथा , सत्संग सुनती एवं वैष्णव धर्म का पालन करती थी | श्री सुरतराजजी ने विवाह के अवसर पर यथा- योग्य ब्राह्मण को दान-दक्षिणा भेंट स्वरुप दी | कुशला बाई की माता ने अपनी पुत्री को धर्म एवं पवित्रता धर्म की शिक्षा देकर विदा किया | बारात जब विदा होकर वापस अपने गाँव सिलोड़ी पहुची तो कुंवर रूपजी की माता श्रोमती प्रेमी बाई अपने पुत्र व पुत्री वधु की पूजा -अर्चना कर घर में ले गई, कुछ समय आनन्द पूर्वक व्यतीत हुआ | तत्पश्चात कुशला बाई का भजन कुशलारामजी अपनी बहिन को लेने सिलारी आए  और बहिन को ससुराल से विदा कर अपने ग्राम भजनेरी लेकर आ गए |
			<p></p><br/>
			कुंवर रूपजी अपने दुकान के कार्य से व्यापार हेतु बाहर गए | रास्ते में भयानक जंगल पड़ता था | रास्ते में कुंवर रूपजी को चोरो के एक गिरोह ने घेर लिया, कुंवर रूपजी की चोरो के साथ भयंकर लड़ाई हुई, जिसमे कुंवर रूपजी अपना पौरूष दिखाते हुए बडी शूर-वीरता से लड़ते रहे और कई चोरो को मार गिराया , कुछ चोर भय के कारण भाग गए | लड़ाई में लगे घावो के कारण कुंवर रूपजी घायल हो गए | अपना अंतिम निकट जान उन्होंने अपने इच्छा का ध्यान किया और अपने प्राण त्याग दिए | उसी समय स्वर्ग लोक से एक विमान उतरा जिसमे इंद्रा की अप्सराये सवार थी | उन्होंने कुंवर रूपजी की देह पर पुष्प वर्षा की और कुंवर रूपजी को विमान में बिठाकर स्वर्गलोक में ले जाने के लिए रवाना होने लगी | जब विमान ऊपर उठने लगा , उसी समय ग्राम भजनेरी में कुशालबाई ने अपनी दिव्या दृस्टि से यह दृश्य देखा | कुशलाबाई ने अपने अत के प्रभाव से उस जाते हुए विमान को रोक लिया तथा स्वयं सती होने का निस्चय किया |<p></p><br/>

			जब कुशला बाई के सती होने का समाचार चारो तरफ फैला , तो बूंदी राज्य के तत्कालीन महाराजा श्रो उम्मेदसिंहजी ने सती को चमत्कार (परचा ) दिखाने के लिए कहा तो कुशलाबाई ने अंतरिक्ष में इंद्रा के विमान में बैठे हुए अपने पति को दिखाया | उम्मेदसिंहजी महाराज ने यह देखकर सती के लिए चन्दन , घृत व श्रीफल मंगवाए | महाराजा श्री उम्मेदसिंहजी के आत्मा की बात जानकार उन्हें वरदान दिया की आपके महाबली पुत्र का जन्म होगा | कुशलाबाई के वरदान के पश्चात महाराजा श्री उम्मेदसिंहजी के यहाँ अजीतसिंहजी नामक पराक्रमी पुत्र का जन्म हुआ |कुशलाबाई के एक धर्म बहिन थी | जिनका नाम चैनाबाई था दोनों बहिनो में गहरा प्रेम था| कुशलाबाई को सती होते देखकर चैना बाई से रहा नहीं गया | उन्होंने कुशलाबाई से कहा की ' बहिन मुझे अकेली छोड़कर कहा जा रही हो , मैं भी आपके साथ चलना चाहती हुँ क्योंकि आपने साथ जीने-मरने का वादा किया था'| कुशलाबाई ने चैना बाई के स्नेह को देखकर अपने साथ सती होने की स्वीकृति दे दी तथा चैना बाई को वरदान दिया की लक्षकार बंधू मेरा पूजन करेगा, परन्तु आपकी पूजा के बिना कोई कार्य पूरा नहीं होगा | पहले आपकी पूजा और बाद में मेरी पूजा होगी | आज भी सर्वप्रथम चैना बाई की पूजा होती है और बाद में कुशलाबाई की | यह करुणामय दृश्य देखकर महाराजा उम्मेदसिंहजी ने चन्दन ,घृत ,श्रीफल से चैना बाई की चिता तैयार करवाई | दोनों बहिने सत-सत कहते हुए चिता में बेठ गई | उसी समय ब्रम्हा ,विष्णु एवं महेश ने साक्षात उपस्थित होकर पुष्पो की वर्षा की | कुशला माता ने सूर्य की स्तुति करके दोनों हथेलियो को रगड़कर अग्नि उत्पन्न कर दी और सत- सत कहकर सती हो गई| महासती कुशलाबाई ने सती होते समय सारे श्रृंगार खोल दिए थे , केवल नाक में नथ एवं हाथी दांत का चूड़ा व पैरो में बाजने विछिया अपने साथ लेकर आसाढ़ सुदी 7 (सप्तमी ) सोमवार विक्रम सम्वत 1658 को 16 वर्ष की अल्प आयु में सती हो गई |<p></p><br/>

			आज भी लखारा जाति में इन तीनो चीजो नाक में नथ , हाथी दांत का चूड़ा तथा पैरो में बाजने बिछिया पहनने की मनाही है | बूंदी नरेश श्री उम्मेदसिंह जी ने सेवा पूजन  के लिए सवा अट्ठारह बीघा जमीन मातेश्वरी को अर्पण कर दी तथा कुशला माता के सती स्थल पर एक छतरी का निर्माण करवाया जो आज भी  बूंदी में मौजूद है | कुशलामाता की छतरी की दाहिनी तरफ एक शिवलिंग की स्थापना की | महासती चैना -कुशलमाता को राजा  व प्रजा सभी ने माना इसलिए चैना - कुशलामाता की आज भी विशेष मान्यता है | सम्पूर्ण भारत में लक्षकार (लखारा) जाति केघरो में महिलाये सर्वप्रथम चैना-कुशलामाता के गीत गाती है तथा प्रति वर्ष वैशाख सुदी 7 (सप्तमी ) को महासती चैना-कुशलामाता के जन्म के उपलक्ष्य में लक्षकार बंधू व बहिने व्रत करती है , और भोग लगाती है | ग्राम भजनेरी बूंदी राजस्थान में प्रतिवर्ष मेले का आयोजन किया जाता है |</td>
		</tr>
	</tbody></table>
</div>